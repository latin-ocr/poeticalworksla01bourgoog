ΌΔΜΕΒΔ ΟἙὲῦῦΜ.

Huc species rerum illapsae, qua porta patescit,
Sponte sua intrabunt, et puncto temporis uno
Per chartam automatas cernes volitare figuras.
Tales, siqua fides Epicuro, e corpore sensim
Membrana aufugiunt; oculis sese ingerit ultro
Lamina, sensibilique intrans ferit organa pulsu.
Jam vero, quavi refringat vitreus umbo
Exceptus lucis radios, qua lege vagantes
Colligat in nodum complexus et ima supremis
Vertat; cur amet obtentas pictura tenebras,
J udicis arguti quum non formidet acumen,
Expediet physicus-neque enim datur omnia scire
Vatibus-hoc unum satis est cognoscere, quod non
Incassum, velutique ipsi, natura laborat.
Quare age, quae sensu suerint magis obvia, mecum
conspice, nec causas rerum scrutare repos’tas.
Ecce superficies quarn quondam ingloria nudam
Vestiit albedo, ceu mille coloribus Iris
imbuta, ostentat varii discrimina tuci,
Luxuriemque novam, lautoque superbit amictu.
Cernis ut incepit nullo flavescere cultu
Extemplo matura seges; jam suave rubentes
Area sponte sua fundit tibi Daedala flores.
Hic mole exigua turres, simulataque magnis
Tecta angusta vides z sed prono vertice turris
Desuper impendens nutat, summusque deorsum
Vergit apex: caelum subsedit ad ima tabellae,
Summa petens emersit humus: sic rusticus olim

Credidit antipodum sursum vestigia niti,
1,

 

